<root>
  <questions>
    <task>Krvácející hráč:</task>
    <answers>Se nesmí účastnit utkání, dokud krvácení není pod kontrolou.;Se může účastnit utkání bez omezení.;Se nesmí účastnit utkání, dokud krvácení není zcela zastaveno.;Musí odejít do šaten a nesmí se utkání dále účastnit.</answers>
  </questions>
  <questions>
    <task>Přijme-li hráč přihrávku nohou od spoluhráče v poli:</task>
    <answers>Rozhodčí nechá pokračovat ve hře.;Rozhodčí nařídí volný úder z místa, kde hráč přijal přihrávku.;Rozhodčí nařídí volný úder z místa, odkud bylo hráči nahráno.;Rozhodčí nechá pokračovat ve hře, pokud se nejednalo o úmyslnou přihrávku.</answers>
  </questions>
  <questions>
    <task>Hráč je v ponechané výhodě zastaven dalším přestupkem na volný úder podobného charakteru:</task>
    <answers>Rozhodčí nařídí volný úder za druhý přestupek.;Rozhodčí udělí druhému faulujícímu hráči 2 minutový trest za opakované přestupky.;Rozhodčí nechá pokračovat ve hře.;Rozhodčí vrátí výhodu na místo původního přestupku.</answers>
  </questions>
  <questions>
    <task>Komu přísluší rozhodnutí o způsobilosti hrací plochy?</task>
    <answers>Rozhodčím utkání.;Rozhodčím a delegátovi utkání.;Delegátovi utkání.;Rozhodčím, delegátovi a hlavnímu pořadateli utkání.</answers>
  </questions>
  <questions>
    <task>Míček přejde brankovou čáru během signálu oznamujícího konec třetiny. Rozhodčí:</task>
    <answers>Branku neuzná.;Branku uzná.;Branku neuzná a nařídí trestné střílení.;Branku uzná po poradě s hlavním pořadatelem.</answers>
  </questions>
  <questions>
    <task>Hráč v poli kopne míč úmyslně do soupeřovy brány. Rozhodčí:</task>
    <answers>Branku neuzná a nařídí vhazování.;Branku uzná.;Branku neuzná a nařídí volný úder z velkého brankoviště.;Branku neuzná a udělí hráči dvouminutový trest.</answers>
  </questions>
  <questions>
    <task>Hráč vstřelí gól, ale při došvihu trefí soupeře holí do hlavy. Rozhodčí:</task>
    <answers>Branku neuzná a udělí hráči pětiminutový trest.;Branku uzná.;Branku neuzná a udělí hráči dvouminutový trest.;Branku neuzná a nařídí volný úder.</answers>
  </questions>
  <questions>
    <task>Branka v základní hrací době je považována za uznanou, jestliže byla vstřelena správným způsobem a potvrzena:</task>
    <answers>Vhazováním na středovém bodě.;Zapsáním do zápisu o utkání.;Odsouhlasením kapitány družstev.;Vhazováním v rohu hřiště.</answers>
  </questions>
  <questions>
    <task>Komu bude připsána vlastní branka?</task>
    <answers>Hráči, který ji vstřelil a označena v zápise o utkání kódem „V“.;Nikomu - nebude uznána.;Poslednímu útočícímu hráči, který se dotkl míče.;Poslednímu útočícímu hráči, který se dotkl míče a v zápise o utkání označena kódem „V“.</answers>
  </questions>
  <questions>
    <task>Hráč bránícího družstva posunul bránu mimo její místo a míč překročil brankovou zepředu mezi značkami umístění brány a pod pomyslným břevnem. Rozhodčí:</task>
    <answers>Uzná branku.;Nařídí vhazování v rohu hřiště.;Nařídí trestné střílení.;Nařídí volný úder z velkého brankoviště.</answers>
  </questions>
  <questions>
    <task>Míč přešel celým objemem brankovou čáru poté, co ho neúmyslně usměrnil svým tělem hráč útočícího družstva. Rozhodčí:</task>
    <answers>Uzná branku.;Nařídí volný úder z velkého brankoviště.;Nařídí trestné střílení.;Neuzná branku.</answers>
  </questions>
  <questions>
    <task>Hráč nebo člen realizačního týmu vyloučený do konce utkání musí:</task>
    <answers>Okamžitě odejít do šaten a nesmí se dále žádným způsobem podílet na utkání.;O nejbližší přestávce opustit střídačku.;Strávit celý zbytek utkání v hledišti.;Odsloužit pětiminutový trest na trestné lavici a poté odejít do šaten.</answers>
  </questions>
  <questions>
    <task>Vyloučení do konce utkání 1:</task>
    <answers>Vede k postihu pro zbytek utkání a nemá žádné další následky.;Vede k nemožnosti účastnit se následujícího utkání stejné soutěže.;Vede k nemožnosti účastnit se nejbližšího následujícího utkání bez ohledu na soutěž.;Vede k nemožnosti účastnit se dalšího utkání stejné soutěže a dále k potrestání, které určí disciplinární orgán.</answers>
  </questions>
  <questions>
    <task>Vyloučení do konce utkání 3:</task>
    <answers>Vede k nemožnosti účastnit se dalších utkání do projednání přestupku disciplinárním orgánem a dále k potrestání, které určí disciplinární orgán.;Vede k nemožnosti účastnit se následujícího utkání, v jiné soutěži hráč může startovat.;Umožňuje hráči až do rozhodnutí DK nastupovat k utkáním.;Vede k nemožnosti účastnit se utkání stejné soutěže do konce sezóny.</answers>
  </questions>
  <questions>
    <task>Balón poskakuje ve velkém brankovišti. Brankář domácích kopne do balónu přímo do běhu spoluhráči a ten balón na vlastní polovině hřiště zpracuje. Co bude následovat?</task>
    <answers>Hra bude pokračovat.;Volný úder pro hostující družstvo 3,5m od malého brankoviště.;Volný úder pro hostující družstvo na místě přijetí přihrávky.;Vhazování na nejbližším bodě pro vhazování.</answers>
  </questions>
  <questions>
    <task>Pokud brankář při výhozu zcela opustí velké brankoviště:</task>
    <answers>Bude nařízen volný úder.;Hra bude pokračovat.;Bude udělen dvouminutový trest za hru na zemi.;Bude udělen dvouminutový trest za hru rukou.</answers>
  </questions>
  <questions>
    <task>Bránící hráč při snaze získat balón kopne do útočníkovy čepele. Rozhodčí:</task>
    <answers>Nařídí volný úder.;Slovně hráče upozorní a nechá hru pokračovat.;Neudělá nic, situace to nevyžaduje.;Zapíská trojitý hvizd a zkontroluje, zda se bránící hráč nezranil.</answers>
  </questions>
  <questions>
    <task>Hráč provádějící volný úder:</task>
    <answers>Se nesmí dotknout míče podruhé, dokud se míče nedotkne jiný hráč nebo výstroj jiného hráče.;Může rozehrát nohou.;Musí při rozehrání držet hůl oběma rukama.;Musí upozornit soupeře, aby dodržel vzdálenost 3 metry od místa rozehrání.</answers>
  </questions>
  <questions>
    <task>Vyloučený hráč smí opustit trestnou lavici:</task>
    <answers>Během přestávky v normální hrací době.;Během time-outu.;Během přestávky mezi normální hrací dobou a prodloužením.;Během přestávky v normální hrací době i během přestávky mezi normální hrací dobou a prodloužením.</answers>
  </questions>
  <questions>
    <task>Pokud je za předčasné vpuštění trestaného hráče na hřiště zodpovědný zapisovatelský stolek:</task>
    <answers>Vrátí se hráč na trestnou lavici a žádné další tresty nebudou uděleny.;Hráč nastoupí ihned zpět do hry.;Hráč bude vyškrtnut ze zápisu.;Hráč se vrátí do hry a pořádajícímu oddílu bude následně udělena pokuta.</answers>
  </questions>
  <questions>
    <task>V jakém pořadí opouštějí trestnou lavici potrestaní hráči?</task>
    <answers>V pořadí, v jakém uplynuly jejich tresty.;V pořadí, které určí rozhodčí.;V pořadí, v jakém jim byly uloženy jejich tresty.;V pořadí dle rozhodnutí stolku zapisovatelů.</answers>
  </questions>
  <questions>
    <task>Má družstvo mající více jak dva vyloučené hráče na trestné lavici právo hrát stále se čtyřmi hráči na hrací ploše?</task>
    <answers>Ano.;Ne.;Ano, pokud žádné z vyloučení nebylo do konce utkání.;Ne, pakliže rozhodčí nerozhodnou jinak.</answers>
  </questions>
  <questions>
    <task>Kolik trestů lze maximálně udělit jednomu hráči?</task>
    <answers>Neomezené množství.;Dva.;Tři.;Tři, pokud je jedním z nich osobní trest.</answers>
  </questions>
  <questions>
    <task>Je-li hráč potrestán osobním trestem, kdy se tento trest začne měřit?</task>
    <answers>Poté, co uplynou nebo jsou zrušena všechna jeho vyloučení na trestnou lavici.;Na pokyn rozhodčího.;Kdykoliv.;Vždy ihned po udělení trestu.</answers>
  </questions>
  <questions>
    <task>Padne-li branka během dvouminutového trestu:</task>
    <answers>Trest se ruší, pokud branku vstřelilo družstvo, které nebylo trestáno.;Trest se ruší, pokud branku vstřelilo družstvo, které nebylo trestáno, nebo pokud týmy hrály ve stejném počtu hráčů na hřišti.;Trest pokračuje, i pokud branku vstřelilo družstvo, které nebylo trestáno a trestané družstvo nadále hraje s méně hráči v poli.;Trest pro hráče pokračuje, ale trestané družstvo bude hrát v plném počtu hráčů.</answers>
  </questions>
  <questions>
    <task>Během odloženého vyloučení je neproviněným družstvem vstřelena branka:</task>
    <answers>Odložené vyloučení se ruší a všechny udělené probíhající tresty budou pokračovat.;Odložené vyloučení je uděleno a je zrušen trest, ze kterého zbývá nejkratší čas.;Trest se neruší v případě, že byl neproviněnému mužstvu v té chvíli měřen právě jeden trest.;Odložené vyloučení je uděleno a zrušen je předchozí udělený dvouminutový trest.</answers>
  </questions>
  <questions>
    <task>Je-li hra přerušena a je-li uloženo odložené vyloučení:</task>
    <answers>Bude hra pokračovat dle důvodu přerušení.;Bude hra pokračovat dle přestupku vedoucího k vyloučení.;Bude hra vždy pokračovat vhazováním.;Družstvo, které není trestáno, bude rozehrávat volný úder z místa, kde došlo k přerušení hry.</answers>
  </questions>
  <questions>
    <task>Pokud je hra přerušena, pokračuje se vždy:</task>
    <answers>Podle příčiny přerušení.;Vhazováním.;Rozehráním.;Volným úderem.</answers>
  </questions>
  <questions>
    <task>Všemi standardními situacemi ve florbale jsou:</task>
    <answers>Vhazování, volný úder, rozehrání a trestné střílení.;Vhazování, volný úder a rozehrání.;Volný úder a vhazování.;Volný úder a rozehrání.</answers>
  </questions>
  <questions>
    <task>Bezdůvodné zdržování standardní situace:</task>
    <answers>Je na posouzení rozhodčích.;Je vymezeno taxativně v pravidlech florbalu.;Není v pravidlech florbalu vůbec zmiňováno.;Je situace, pokud družstvo do tří vteřin nepokračuje ve hře.</answers>
  </questions>
  <questions>
    <task>Vhazování se provádí:</task>
    <answers>Na nejbližším bodě pro vhazování, dle polohy míče při přerušení.;Na nejvzdálenějším bodě pro vhazování, dle polohy míče při přerušení.;Na útočné polovině družstva, pokud druhé družstvo bylo potrestáno vyloučením.;Vždy na středovém bodě.</answers>
  </questions>
  <questions>
    <task>Pokud je hra přerušena, pokračuje se vhazováním:</task>
    <answers>Pokud nelze žádnému družstvu udělit rozehrání, volný úder nebo trestné střílení.;Ve všech případech.;Pouze pokud byl vstřelen regulérní gól.;Pouze pokud byl udělen trest bez souvislosti se hrou.</answers>
  </questions>
  <questions>
    <task>Při provádění vhazování musí ostatní hráči (mimo hráčů provádějící vhazování) být ve vzdálenosti:</task>
    <answers>Minimálně 3m od míče včetně florbalky.;Minimálně 3m od míče, florbalka může být blíže.;Maximálně 5m od míče včetně florbalky.;Minimálně 2m od míče včetně florbalky.</answers>
  </questions>
  <questions>
    <task>Rozhodčí okamžitě přeruší hru vždy, pokud:</task>
    <answers>Je podezření, že došlo k vážnému zranění hráče.;Ke zranění hráče došlo na útočné polovině.;Zraněný hráč neovlivňuje hru.;Je posunutá branka.</answers>
  </questions>
  <questions>
    <task>Během trestného střílení může být na hřišti:</task>
    <answers>Brankář jednoho družstva a hráč druhého družstva, provádějící trestné střílení.;Brankáři obou družstev a hráč provádějící trestné střílení.;Tolik hráčů, kolik povolují pravidla florbalu při zahájení hry.;Brankář jednoho družstva, hráč provádějící trestné střílení a hráč, který bude trestné střílení provádět jako následující.</answers>
  </questions>
  <questions>
    <task>Při zahájení trestného střílení musí být brankář:</task>
    <answers>Na brankové čáře.;1,5m před brankovou čárou.;0,5m před brankovou čárou.;V malém brankovišti.</answers>
  </questions>
  <questions>
    <task>Při trestném střílení míč zasáhne konstrukci brány, poté zasáhne brankáře a přejde zepředu brankovou čáru. Branka:</task>
    <answers>Bude uznána.;Nebude uznána, jelikož se míček již dotknul brankáře, tudíž trestné střílení bylo ukončeno.;Bude uznána pouze v případě, že se hráč poté znovu dotkne míčku.;Nebude uznána, protože míček se během trestného střílení nesmí zastavit ani vrátit zpět.</answers>
  </questions>
  <questions>
    <task>Odložené trestné střílení bude nařízeno:</task>
    <answers>Bezprostředně po skončení brankové situace.;Pokud družstvo, které se provinilo, nebude mít míček pod kontrolou.;Pokud jedno z družstev vstřelilo regulérní branku.;Ihned, protože trestné střílení nelze za žádné situace odložit.</answers>
  </questions>
  <questions>
    <task>Přestupky ve velkém brankovišti:</task>
    <answers>Nevedou automaticky k nařízení trestného střílení.;Vedou automaticky k nařízení trestného střílení.;Vedou automaticky k nařízení trestného střílení, pokud brankář není v brance.;Vedou k nařízení trestného střílení, pokud je přestupkem sekání.</answers>
  </questions>
  <questions>
    <task>Vhazuje-li se na středovém bodě, kdo pokládá florbalku jako první?</task>
    <answers>Hostující hráč.;Domácí hráč.;Hráče určí rozhodčí.;Hráč z družstva, které obdrželo branku.</answers>
  </questions>
  <questions>
    <task>Vhazuje-li se na bodě pro vhazování v rohu hřiště, kdo pokládá florbalku jako první?</task>
    <answers>Bránící hráč.;Útočící hráč.;Hráč z družstva, které prohrává.;Hráč z družstva, které hraje v oslabení.</answers>
  </questions>
  <questions>
    <task>Je možno přímo z vhazování vstřelit branku?</task>
    <answers>Ano.;Ne.;Závisí na posouzení rozhodčího.;Ano, ale pouze na útočné polovině.</answers>
  </questions>
  <questions>
    <task>Míč zasáhl rozhodčího, čímž byla značně ovlivněna hra. Co bude následovat?</task>
    <answers>Vhazování na nejbližším bodě pro vhazování.;Volný úder pro družstvo, které bylo jako poslední v držení míče.;Hra bude pokračovat.;Volný úder proti družstvu, které bylo jako poslední v držení míče.</answers>
  </questions>
  <questions>
    <task>Míč opustí hřiště poté, co bránící hráč zasáhl florbalkou síťku u branky, aniž by se míče dotknul. Co bude následovat?</task>
    <answers>Rozehrání pro útočící družstvo.;Rozehrání pro bránící družstvo.;Vhazování na nejbližším bodě pro vhazování.;Vhazování na středovém bodě.</answers>
  </questions>
  <questions>
    <task>Při rozehrání hráči bránícího družstva zaujmou postavení od míče alespoň:</task>
    <answers>3 m.;2,5 m.;2 m.;3,5 m.</answers>
  </questions>
  <questions>
    <task>Rozhodčí udělí dvouminutový trest za vysokou hůl, pokud hráč v poli hraje míč jakoukoliv částí florbalky nad úrovní pasu:</task>
    <answers>Ve vlastním vzpřímeném postoji.;V libovolném postoji.;Ve vzpřímeném postoji nejbližšího soupeře.;Ve vlastním vzpřímeném postoji na útočné polovině, v libovolném postoji na obranné polovině.</answers>
  </questions>
  <questions>
    <task>Nekontrolovaný nápřah, došvih nebo zvedání florbalky přes soupeřovu hlavu jsou potrestány dvouminutovým trestem:</task>
    <answers>Je-li to považováno za nebezpečné či rušivé pro soupeře.;Vždy.;Pouze, je-li soupeř zasažen do hlavy.;Nikdy. Vždy je udělen buď volný úder, nebo pětiminutový trest.</answers>
  </questions>
  <questions>
    <task>Hráč vloží florbalku do střely soupeře, přičemž se florbalka zlomí a vyletí mu z ruky. Následně:</task>
    <answers>Hráč, jehož florbalka odletěla, musí tuto florbalku ze hřiště sebrat a odnést do vlastního prostoru pro střídání, jinak mu bude uložen dvouminutový trest.;Oba hráči mohou vystřídat bez zájmu o na hřišti ležící florbalku.;Hráč, jehož florbalka odletěla, musí tuto florbalku sebrat a položit ji kdekoliv za mantinel, jinak mu bude uložen dvouminutový trest.;Nejbližší hráč týmu, jehož hráči patřila florbalka a k němuž tato florbalka doletěla, má povinnost odklidit ji ze hřiště.</answers>
  </questions>
  <questions>
    <task>Pokud hráč úmyslně blokuje míč proti mantinelu nebo bráně a nebo úmyslně zničí míč, rozhodčí:</task>
    <answers>Udělí tomuto hráči dvouminutový trest za zdržování hry.;Nařídí proti družstvu tohoto hráče volný úder.;Udělí tomuto hráči ČK 2 za nesportovní chování (sabotáž hry).;Udělí tomuto hráči dvouminutový trest za nesportovní chování.</answers>
  </questions>
  <questions>
    <task>Vyloučení na 2 minuty je uděleno, hraje-li nebo zastavuje-li hráč míč:</task>
    <answers>Vsedě.;Stehnem.;Ve výskoku.;Holí nad úrovní kolen.</answers>
  </questions>
  <questions>
    <task>Odpálí-li hráč provinivšího se družstva v přerušené hře míček:</task>
    <answers>Bude potrestán vyloučením na 2 minuty.;Bude napomenut.;Bude potrestán vyloučením na 2 +10 minut.;Bude potrestán, přičemž výši trestu posoudí rozhodčí podle možnosti rychlé rozehrávky neprovinivšího se družstva.</answers>
  </questions>
  <questions>
    <task>K dvouminutovému trestu nevede:</task>
    <answers>Úmyslné posunutí soupeřovy brány hráčem v poli.;Účast ve hře hráče v poli bez florbalky.;Opomenutí hráče v poli sebrat si zlomenou florbalku ze hřiště.;Vyzvednutí si florbalky pro hru v poli z jiného místa než z vlastního prostoru pro střídání.</answers>
  </questions>
  <questions>
    <task>Pokud hráč podrazí protihráče uprostřed hřiště:</task>
    <answers>Bude hráči udělen trest vyloučení na 2 minuty.;Bude situace posouzena jako přestupek bez vyloučení.;Nic se neděje, pravidla na tuto situaci nepamatují.;Jedná se o hrubost, hráči bude vždy udělen trest vyloučení na 5 minut.</answers>
  </questions>
  <questions>
    <task>Co musí mít hráči v poli (dle pravidel) na sobě oblečené?</task>
    <answers>Dresy skládající se z trika, trenýrek a štulpen.;Zcela stejné dresy skládající se z trika a trenýrek.;Dresy jakékoliv barevné kombinace kromě šedé a černé.;Potítko, čelenku a nejnovější trendy oblečení.</answers>
  </questions>
  <questions>
    <task>Co musí mít rozhodčí (dle pravidel) při utkání na sobě?</task>
    <answers>Triko, černé trenýrky a černé štulpny.;Triko s dlouhým rukávem, trenýrky a štulpny.;Triko, trenýrky a štulpny odlišné barevné kombinace, než mají družstva.;Triko a trenýrky stejné barevné kombinace.</answers>
  </questions>
  <questions>
    <task>Pokud hráč během hry ztratí jednu nebo obě boty:</task>
    <answers>Může pokračovat ve hře do následujícího přerušení.;Musí jít neprodleně vystřídat.;Může pokračovat libovolně, ale musí botu sebrat a hodit za mantinel.;Musí být potrestán osobním trestem 2+10 min.</answers>
  </questions>
  <questions>
    <task>Kdy může brankář používat florbalku? </task>
    <answers>Nikdy.;Při power play.;Při útoku na soupeře.;Při trestném střílení.</answers>
  </questions>
  <questions>
    <task>Co musí mít na sobě brankář?</task>
    <answers>Obličejovou masku odpovídající pravidlům, dlouhé kalhoty, triko a sportovní obuv.;Obličejovou masku odpovídající pravidlům, dlouhé kalhoty a triko s dlouhým rukávem.;Obličejovou masku, trenýrky, triko a stulpny.;Chrániče na kolena, sportovní obuv, dres a kalhoty.</answers>
  </questions>
  <questions>
    <task>Jaké ochranné vybavení smí brankář používat?</task>
    <answers>Jakékoliv, které není určeno k chytání střel.;Helmu, suspenzor, hokejovou vestu s ramenními vycpávkami a rukavice.;Helmu, betony, lapačku a vyrážečku.;Chrániče na kolena a ramenní vycpávky.</answers>
  </questions>
  <questions>
    <task>Co nesmí mít na sobě hráč?</task>
    <answers>Osobní vybavení, které může způsobit zranění.;Čelenku bez uzlů.;Ortopedické pomůcky všech druhů a velikostí.;Příliš krátké trenky.</answers>
  </questions>
  <questions>
    <task>Kolik může být maximální zahnutí čepele v nejvyšším bodě?</task>
    <answers>30 mm.;25 mm.;35 mm.;Může být libovolné.</answers>
  </questions>
  <questions>
    <task>Čím musí být vybaven rozhodčí?</task>
    <answers>Plastickou píšťalkou, měřícím vybavením a červenou kartou.;Píšťalkou, červenou kartou a pravidly florbalu.;Plastickou píšťalkou, stopkami a červenou kartou.;Píšťalkou, měřícím vybavením, vybavením na měření času a červenou kartou.</answers>
  </questions>
  <questions>
    <task>Kdo provádí kontrolu a přeměřování veškeré výstroje?</task>
    <answers>Rozhodčí.;Kapitáni obou družstev.;Trenér nebo kapitán družstva, které na nesprávné vybavení upozornilo.;Rozhodčí ve spolupráci s hlavním pořadatelem a kapitány.</answers>
  </questions>
  <questions>
    <task>Kdo může požádat o přeměření čepele nebo kontrolu kombinace hole s čepelí?</task>
    <answers>Kapitán.;Trenér.;Vedoucí družstva.;Hlavní pořadatel.</answers>
  </questions>
  <questions>
    <task>Maximálně kolik hráčů z jednoho družstva se může účastnit jednoho utkání?</task>
    <answers>20.;15.;20 (standardně);25 (v případě, že se hraje na zjednodušený ZOU).;Počet není omezen.</answers>
  </questions>
  <questions>
    <task>Brankář ve velkém brankovišti chytí balón ve výskoku. Rozhodčí:</task>
    <answers>Nechá pokračovat ve hře.;Nařídí volný úder za výskok.;Nařídí trestné střílení, jelikož se jedná o přerušení brankové situace.;Brankáře vyloučí na 2 minuty za hru rukou mimo malé brankoviště.</answers>
  </questions>
  <questions>
    <task>Velké brankoviště má rozměry:</task>
    <answers>4 m × 5 m.;4 m × 6 m.;3 m × 6 m.;3 m × 5 m.</answers>
  </questions>
  <questions>
    <task>Malé brankoviště má rozměry:</task>
    <answers>1,0 m × 2,5 m.;2,0 m × 2,5 m.;1,0 m × 2,0 m.;2,0 m × 2,5 m.</answers>
  </questions>
  <questions>
    <task>Zadní čára malého brankoviště slouží také jako branková čára. Značky pro umístění branek musí být vyznačeny na zadní čáře malého brankoviště tak, aby vzdálenost mezi těmito body byla:</task>
    <answers>1,6 m.;1,2 m.;1,4 m.;1,8 m.</answers>
  </questions>
  <questions>
    <task>Za nápravu nedostatků zjištěných při kontrole hrací plochy a její udržování v řádném stavu během utkání jsou zodpovědní:</task>
    <answers>Pořadatelé.;Rozhodčí.;Hráči domácího týmu.;Zaměstnanci haly.</answers>
  </questions>
  <questions>
    <task>Před začátkem utkání vybírá stranu (kdo kde začne):</task>
    <answers>Domácí družstvo.;Hostující družstvo.;Rozhodčí.;Hlavní pořadatel.</answers>
  </questions>
  <questions>
    <task>Time-out může být vyžádán:</task>
    <answers>Pouze kapitánem družstva nebo členem realizačního týmu.;Pouze kapitánem družstva nebo hlavním trenérem.;Pouze členem realizačního týmu.;Pouze kapitánem družstva.</answers>
  </questions>
  <questions>
    <task>Vyžádaný time-out musí být vždy zahájen:</task>
    <answers>Pouze pokud družstvo vstřelí branku, může vzít svou žádost o time-out zpět.;Bez výjimek.;Pouze pokud družstvo dostane branku, může vzít svou žádost o time-out zpět.;Pouze pokud je pro družstvo nařízeno trestné střílení, může vzít svou žádost o time-out zpět.</answers>
  </questions>
  <questions>
    <task>Body pro vhazování jsou vzdálené od delších stran hřiště:</task>
    <answers>1,5 m.;0,5 m.;2 m.;1 m.</answers>
  </questions>
  <questions>
    <task>Na kolik time-outů má družstvo nárok?</task>
    <answers>Na jeden během celého utkání (včetně prodloužení).;Dle potřeby.;V každé třetině a v prodloužení má družstvo nárok na jeden time-out.;Družstvo nemá nárok na time-out.</answers>
  </questions>
  <questions>
    <task>Pokud se během utkání pokazí časomíra:</task>
    <answers>Zbytek utkání se dohraje na stopky a rozhodčí tuto skutečnost zaznamená do zápisu o utkání.;Zápas se přeruší až do opravy časomíry, případně se dohraje v jiném termínu.;Zápas se ukončí a jako konečný výsledek zápasu se zapíše aktuální stav.;Rozhodčí nechá zápas dohrát a zbylý čas odhadne.</answers>
  </questions>
  <questions>
    <task>Během trestného střílení:</task>
    <answers>Je čas zastaven.;Čas běží.;Čas stojí, ale přičte se deset vteřin.;Čas běží, zastavuje se pouze tehdy, pokud se jedná o trestné střílení v prodloužení.</answers>
  </questions>
  <questions>
    <task>Dojde-li k rozpojení mantinelů:</task>
    <answers>Hra může pokračovat, dokud se míček nedostane do blízkosti tohoto místa.;Hra se okamžitě přeruší a po nápravě pokračuje vhazováním.;Nebere se na toto vůbec ohled a hra pokračuje dále.;Hra se okamžitě přeruší a po nápravě pokračuje rozehráním pro družstvo, které bylo právě u míčku.</answers>
  </questions>
  <questions>
    <task>Účastní-li se hry hráč v poli bez florbalky, rozhodčí:</task>
    <answers>Udělí hráči trest vyloučení na 2 minuty.;Nechá hráče dojít si pro florbalku a pokračovat ve hře.;Udělí hráči ČK2 za sabotáž hry.;Nařídí volný úder pro družstvo, které se neprovinilo.</answers>
  </questions>
  <questions>
    <task>Střídající hráč nepřekročil mantinel dříve, než nastoupivší nový hráč. Toto nastalo v situaci, kdy se u střídačky hrálo. Co bude následovat?</task>
    <answers>Trest vyloučení na 2 minuty za špatné střídání.;Trest ČK2 za sabotáž hry.;Rozhodčí nechá pokračovat ve hře 5 na 5.;Volný úder pro družstvo, které se neprovinilo.</answers>
  </questions>
  <questions>
    <task>Hráč, jenž byl už dvakrát v utkání potrestán dvouminutovým trestem za vrážení, se provinil stejným přestupkem potřetí, co bude následovat?</task>
    <answers>Vyloučení na 2 minuty.;Vyloučení na 5 minut.;Vyloučení do konce utkání 1.;Vyloučení na 2+10 minut.</answers>
  </questions>
  <questions>
    <task>Hráč z družstva A byl vyloučen na 5 minut, družstvo B v průběhu vyloučení vstřelí branku, co bude následovat?</task>
    <answers>Hráč dále zůstává na trestné lavici, pětiminutový trest se neruší.;Trest se mu zruší a vrací se do hry.;Pokud nezbývá do konce trestu více než 2 minuty, změní se mu trest na dvouminutový.;Družstvo A může tohoto hráče nahradit na hrací ploše, ale potrestaný hráč musí zůstat dále na trestné lavici.</answers>
  </questions>
  <questions>
    <task>Hráč byl vyloučen na 2+10 minut za nesportovní chování, kdo odsedí dvouminutový trest?</task>
    <answers>Hráč, kterého vybere kapitán.;Celý trest si odsedí pouze vyloučený hráč.;Kapitán.;Rozhodčí si vybere podle svého uvážení.</answers>
  </questions>
  <questions>
    <task>Pro útočící družstvo bylo nařízeno trestné střílení. Hráči provádějícímu trestné střílení se nepodařilo vstřelit branku. Jak bude pokračovat hra?</task>
    <answers>Vhazováním v rohu hřiště.;Volným úderem pro bránící družstvo v rohu hřiště.;Volným úderem pro útočící družstvo v rohu hřiště.;Vhazováním na středovém bodu.</answers>
  </questions>
  <questions>
    <task>Útočící hráč rozehrávající volný úder se po rozehrání dotkl míčku podruhé dříve než některý z jeho spoluhráčů. Rozhodčí:</task>
    <answers>Nařídí volný úder pro bránící družstvo ze stejného místa.;Nechá pokračovat ve hře, protože k porušení pravidel nedošlo.;Přeruší hru a nechá útočící družstvo rozehrát volný úder znovu.;Nařídí vhazování na nejbližším bodě pro vhazování.</answers>
  </questions>
  <questions>
    <task>Bránící hráč srazí míček mimo hřiště do „autu“. Útočící hráč přímo z rozehrání bez nahrávky se spoluhráčem vystřelí a vstřelí branku. Rozhodčí:</task>
    <answers>Uzná branku.;Neuzná branku a nařídí vhazování v rohu hřiště.;Neuzná branku a nařídí volný úder pro bránící družstvo v rohu hřiště.;Neuzná branku a nechá volný úder opakovat ze stejného místa.</answers>
  </questions>
  <questions>
    <task>Míček se od florbalky bránícího hráče odrazí vysoko do vzduchu a dotkne se stropu haly. Rozhodčí:</task>
    <answers>Nařídí rozehrání pro útočící družstvo 1,5m od mantinelu ve stejné vzdálenosti od středové čáry, kde se míček stropu dotkl.;Nechá pokračovat ve hře, protože k porušení pravidel nedošlo.;Nařídí volný úder pro útočící družstvo z místa na hřišti, které je přímo pod místem, kde se míček stropu dotkl.;Nařídí vhazování na nejbližším bodě pro vhazování.</answers>
  </questions>
  <questions>
    <task>Útočící hráč těsně přestřelí branku a míček přímo bez doteku dalších hráčů opustí hřiště do „autu“ na krátké straně hřiště. Rozhodčí:</task>
    <answers>Nařídí rozehrání pro bránící družstvo v rohu hřiště.;Nařídí rozehrání pro bránící družstvo z místa, kde míček opustil hrací plochu a rozehrání posune 1,5m od mantinelu.;Nařídí vhazování v rohu hřiště.;Nařídí rozehrání pro útočící družstvo v rohu hřiště.</answers>
  </questions>
  <questions>
    <task>Rozhodčí posoudil zákrok bránícího hráče ve velkém brankovišti jako nedovolený přestupek a nařídil volný úder. Z jakého místa bude volný úder zahrán?</task>
    <answers>3,5m od malého brankoviště na pomyslné prodloužené spojnici středu brankové čáry a místa, kde k přestupku došlo.;Vždy přesně z místa, kde k přestupku došlo.;Z rohu hřiště.;Z hranice malého brankoviště.</answers>
  </questions>
  <questions>
    <task>Hráč s míčkem se široce rozkročí, aby si pokryl míček tělem. Bránící hráč mu míč chytře sebere svou nohou mezi jeho nohama. Rozhodčí:</task>
    <answers>Nařídí volný úder pro útočící družstvo za hru mezi nohama.;Nechá pokračovat ve hře, protože mezi nohama se nesmí hrát pouze florbalkou.;Udělí bránícímu hráči trest na 2 minuty za hru mezi nohama.;Nechá pokračovat ve hře, protože hru mezi nohama pravidla florbalu nezakazují.</answers>
  </questions>
  <questions>
    <task>Bránící hráč nártem odkopne padající míček, přičemž ho zasáhne v úrovni stehen. Rozhodčí:</task>
    <answers>Nařídí volný úder pro útočící družstvo za vysoký kop.;Nechá pokračovat ve hře, protože nártem se nesmí do míče kopnout jen nad úrovní pasu.;Udělí bránícímu hráči trest na 2 minuty za vysoký kop.;Nechá pokračovat ve hře, protože vysoký kop pravidla florbalu nezakazují.</answers>
  </questions>
  <questions>
    <task>Útočící hráč vstřelí z dorážky branku, přičemž v okamžiku dorážky stojí nohou na čáře vyznačující malé brankoviště. Rozhodčí:</task>
    <answers>Branku neuzná a nařídí volný úder pro bránící družstvo pro postavení hráče v brankovišti.;Branku uzná, protože v malém brankovišti nesmí hrát pouze bránící hráč.;Branku uzná, protože hráč stál pouze na čáře a ta není součástí malého brankoviště.;Branku neuzná a nařídí vhazování na středovém bodě.</answers>
  </questions>
  <questions>
    <task>Bránící hráč stojí v rohu hřiště a sleduje k němu padající míček. Rozhodne se před dobíhajícím útočníkem míček odhlavičkovat. Rozhodčí:</task>
    <answers>Nařídí volný úder pro útočící družstvo za hru hlavou.;Nechá pokračovat ve hře, protože hlavou se hrát může.;Udělí bránícímu hráči trest na 2 minuty za hru hlavou.;Přeruší hru, zjistí, zda není hlavičkující hráč zraněn a nařídí vhazování.</answers>
  </questions>
  <questions>
    <task>Bránící hráč hlídá před brankou clonícího útočníka a plně se věnuje tomuto hráči. V ten moment dojde ke střele z poloviny hřiště, která je zblokována a zasáhne bránícího hráče z boku do hlavy. Rozhodčí:</task>
    <answers>Nechá pokračovat ve hře, protože bránící hráč nehrál hlavou úmyslně.;Nařídí volný úder pro útočící družstvo za hru hlavou.;Udělí bránícímu hráči trest na 2 minuty za hru hlavou.;Nařídí trestné střílení, protože se jednalo o přestupek, který přerušil brankovou situaci.</answers>
  </questions>
  <questions>
    <task>Hráč provádějící trestné střílení je neustále tělem v pohybu vpřed, ale těsně před brankářem si stáhne špičkou čepele míček mírně zpět a vstřelí branku. Rozhodčí:</task>
    <answers>Uzná branku, protože míček se může během trestného střílení vrátit zpět, pokud je v pohybu vpřed tělo hráče.;Neuzná branku, ale nařídí opakování trestného střílení, protože se míček vrátil zpět pouze mírně.;Neuzná branku, protože míček se během trestného střílení za žádných okolností nesmí vrátit ani mírně zpět.;Neuzná branku, protože míček se během trestného střílení může vrátit zpět pouze na vlastní polovině hřiště.</answers>
  </questions>
  <questions>
    <task>Hráč provádějící trestné střílení je zaskočen rychlým vyjetím brankáře, udělá kličku do strany, přičemž se současně vrátí mírně zpět svým tělem i s míčkem. Rozhodčí:</task>
    <answers>Neuzná branku, protože během trestného střílení se nesmí hráč a míček současně zastavit nebo vrátit zpět.;Neuzná branku, ale nařídí opakování trestného střílení, protože se hráč i míček vrátili zpět pouze mírně.;Uzná branku, protože pohyb hráče a míčku není během trestného střílení nijak omezen.;Uzná branku, protože brankář nesmí vyjet proti hráči provádějícímu trestné střílení.</answers>
  </questions>
</root>
